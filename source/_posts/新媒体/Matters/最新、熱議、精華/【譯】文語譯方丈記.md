
---
title: '【譯】文語譯方丈記'
categories: 
 - 新媒体
 - Matters
 - 最新、熱議、精華
headimg: 'https://assets.matters.news/embed/e6b1458e-0e73-43f8-b230-91b9d413c2bb.jpeg'
author: Matters
comments: false
date: Thu, 22 Apr 2021 08:31:32 GMT
thumbnail: 'https://assets.matters.news/embed/e6b1458e-0e73-43f8-b230-91b9d413c2bb.jpeg'
---

<div>   
<blockquote>前言</blockquote><p>選擇《方丈記》有兩個原因，一個是因爲它行文簡單，屬於日本古典文學的入門級作品；另一個是因爲《方丈記》算【和漢混交文學】的代表作之一，在日本文學史上有重要的地位。具體可以參照我的另一篇《日本文學的脈絡》。</p><p><br></p><p>而之所以想嘗試新譯是因爲在日語文體中，【和漢混交文學】其文體本來就偏向於漢文，儘管有些字詞可能會覺得漢語中不會這麽用，但稍加變通就可以成爲華人看得懂的文章，這在世界範圍内來看都十分不可思議，爲了讓讀者更好地感受相通的中日文化底蘊，所以我想以《方丈記》來做一次嘗試。</p><p><br></p><blockquote>説明</blockquote><p>【真字本】：《方丈記》本身就有一個以日式漢文寫作習慣寫成的傳本，付上以供參考，其内容僅有一部分，并且和假名本有出入。</p><p>【文語譯】：盡量依據古典原文用字進行的翻譯，包括行文的節奏，具體的用字。文中截圖僅爲方便所用，底本按岩波書店新日本古典文學大系爲準。</p><p><br></p><p>【一】</p><figure class="image"><img src="https://assets.matters.news/embed/e6b1458e-0e73-43f8-b230-91b9d413c2bb.jpeg" data-asset-id="e6b1458e-0e73-43f8-b230-91b9d413c2bb" referrerpolicy="no-referrer"><figcaption><span></span></figcaption></figure><p>【文語譯】</p><p>河流不絕而非原水，浮於澱處泡沫，且消且結，無久留例。世間之人、棲處亦如此。玉飾之都，并棟爭甍，貴賤之人之住所，雖經世而不盡，問此真否，則昔日之家稀。或去年燒今年造，或大家散成小家，住人同是。不變住所之人雖多，而舊日所見之人，二三十人中僅一二。朝死夕生之習，但似水之泡。不知，生死之人，自何方來，往何方去。又不知，暫時之寓，為誰憂心，何由悅目。屋主與棲處競無常之樣，謂不異於朝顏之露。或露落花留，雖留而枯於朝日。或花謝露存，雖存而不待夕時。</p><p>【真字本】</p><p>行川之水不絕而然非本水。澱浮轉瀉且消且結久無留事。世間住家又如此。諸里里棟並甍爭高賤人住居，代代經不盡物共，昔有今無。或去年榮今年亡，或昨日造今日燒。住人又是同。姿（不）替振舞同共，古見人者萬人中一人二人殘。或言葉雜結契人淺茅原露消，或聞名見姿人蓬本成塵。又朝生夕死習只水上轉瀉也。其主與家爭無常樣僅露同。或時自華前露逆，或時自露前花萎。</p><p><br></p><p>【二】</p><figure class="image"><img src="https://assets.matters.news/embed/e3b47161-1a3d-47c5-a8c0-8ec2aab403f0.jpeg" data-asset-id="e3b47161-1a3d-47c5-a8c0-8ec2aab403f0" referrerpolicy="no-referrer"><figcaption><span></span></figcaption></figure><p>【文語譯】</p><p>予自知事理已經春秋四十餘載，多見世上不可思議之事。蓋去歲安元三年四月二十八日，風激吹，不靜之夜。戍時許，自都城東南出火，至西北。終移朱雀門、大極殿、大學寮、民部省，一夜之間化為塵灰。傳火源或出於樋口富之小路，舞人假宿之所。</p><p>火乘亂風移行，如展扇之勢，愈燒愈廣。遠家嗆煙，近邊一心撲焰。灰乘風上空，映於火光，遍天紅色。其中，火焰不堪風勢而截，如飛般越一二町而行。其中之人可有心智？或嗆煙倒伏，或眩於焰中忽死。或隻身辛苦而遁，不及取出資財，七珍萬寶成灰燼。其費幾何。其時，公卿之家燒卻十六，其外，不及數知。聞及都城三分之一。男女死者數十人，馬牛之類則不知邊際。</p><p>世人營生皆愚，其中為於這般危險之京中造家而費財惱心，實屬無聊。</p><p><br></p><p>【三】</p><figure class="image"><img src="https://assets.matters.news/embed/b4470e53-54ad-4783-be84-272775075202.jpeg" data-asset-id="b4470e53-54ad-4783-be84-272775075202" referrerpolicy="no-referrer"><figcaption><span></span></figcaption></figure><p>【文語譯】</p><p>又治承四年卯月，自中御門京極處，發大旋風，吹至六條，經三四町，家屋一等無論大小無一不破。其中有倒為平地者，有僅存桁柱者。門吹至四五町外者，垣吹與鄰家合一者。更無說家中資財，盡數於空。檜皮、葺板之類，如冬時風亂木葉。吹塵如煙，目全不見，鳴聲轟隆，不聞人言。覺彼地獄業風正當如此。非但家屋損亡，修繕之間，身損至殘者，不知其數。此風移往未方，引多人悲嘆。旋風常有，何至此？此非常事，疑為神佛之諭。</p><p><br></p><p>【四】</p><figure class="image"><img src="https://assets.matters.news/embed/34d2cc63-5edf-4be9-bc02-7c3f7671faea.jpeg" data-asset-id="34d2cc63-5edf-4be9-bc02-7c3f7671faea" referrerpolicy="no-referrer"><figcaption><span></span></figcaption></figure><p>【文語譯】</p><p>又治承四年水無月時忽遷都，實意外之事也。蓋聞此京之始，乃嵯峨天皇御時，定都之後，已經四百餘歲。無事無故，不宜易改。因此世人不安相憂，誠理中之事。然，言之無益。以御帝為首，大臣、公卿悉皆移。仕於朝中之人，誰一人可留居故都？官者，思及位，仰主君蔭庇之人，恨不早發一日。失時遺餘無所期者，愁然留居。昔時爭軒人家，經日荒蕪。家毀浮於淀河，眼前見地為田。人心皆改，但重馬、鞍耳。無人用牛、車。期西南海領地，不好東北莊園。</p><p><br></p><p>【五】</p><figure class="image"><img src="https://assets.matters.news/embed/297eef75-c2e7-464e-86dc-fc6252cbae72.jpeg" data-asset-id="297eef75-c2e7-464e-86dc-fc6252cbae72" referrerpolicy="no-referrer"><figcaption><span></span></figcaption></figure><p>【文語譯】</p><p>其時，因自有事，至於津國新京。觀其貌，南近海下。濤聲常喧，潮風殊烈。內里於山中，齊明天皇之彼行宮應為此，樣式不同，實為優美。每日漸毀，占盡川面移運之家，又於何處造？空地尤多，造屋者少。古京既荒，新都未成。人皆思如浮雲，原居於此處者，失地而心憂。今移之人，嘆土木之煩。觀路端，應乘車人騎馬，應著衣冠、布衣者多著直垂。都城風貌忽改，只不異於粗鄙武士。聞此為亂世之相，正是。經日世中浮而人心不收。民之憂，終不空。同年之冬，仍移駕歸古京，然所毀之家又成如何？未悉復原樣。</p><p>傳聞古時賢帝御世，以慈治國。即殿以茅葺，竟不整其簷，覽民煙稀，竟免有限之貢。是，因惠民，救世而爲也。而今世之樣，擬昔可知。</p><p><br></p><p>【六】</p><figure class="image"><img src="https://assets.matters.news/embed/b867606e-fa6a-44f5-a8c2-ffaf1c7a2735.jpeg" data-asset-id="b867606e-fa6a-44f5-a8c2-ffaf1c7a2735" referrerpolicy="no-referrer"><figcaption><span></span></figcaption></figure><p>【文語譯】</p><p>又或養和年間，經久不覺。二年間，世中饑渴，實屬悲苦。或春夏旱魃，或秋時大風、洪水等，不吉之事連續，五穀悉不生。雖有春耕夏植之營，然秋刈冬收成空，不見繁忙。因是各國之民或舍地出境，或忘家居於山。行各式祈事、非常法而無驗。</p><p>京城之習，何事均仗田舍，田舍物絕不上，於是操作不成。心念焦慮，賤賣各樣財物如捨，更無人立目視。偶爾換物者，輕金重粟。路畔多乞食，憂悲聲滿耳。</p><p><br></p><p>【七】</p><figure class="image"><img src="https://assets.matters.news/embed/00778a93-e5b0-439b-8072-ce568030f83b.jpeg" data-asset-id="00778a93-e5b0-439b-8072-ce568030f83b" referrerpolicy="no-referrer"><figcaption><span></span></figcaption></figure><p>【文語譯】</p><p>前年，如是，辛苦生活。期二年復舊，然又加疫癘，後繼無望。世人皆扃，經日窮極，合少水之魚之喻。終至著笠纏腿良姿者，一味沿家步乞。觀如此困頓者行，即刻倒臥。垣邊道畔，餓死者之類，不知其數。因不知取捨之法，臭氣充滿世界，漸變之貌，姿，多不能目視。勿說河原等地，竟無車馬行交之道。</p><p>身賤平民樵夫之屬，力盡至乏薪，無方可仗者，毀自家而出市賣之。聞一人持薪出價，不及一日之命。其薪中混附赤丹、處處可見箔等木，尋之，則生活無方者，至古寺，盜佛，破取堂中物具，破之碎之。共生於濁惡之世，見如此心憂之事。</p><p>更有哀事，有難別婦夫者，其思至深，必先死。其故，將吾身置於次，憫人，縱偶得食物，亦讓於彼。故攜子者定父母先去。又有幼子，不知其母命盡，猶吸乳而臥。</p><p><br></p><p>【八】</p><figure class="image"><img src="https://assets.matters.news/embed/8b5ecc0e-0daf-4ff1-9e38-4a27eb6b3fee.jpeg" data-asset-id="8b5ecc0e-0daf-4ff1-9e38-4a27eb6b3fee" referrerpolicy="no-referrer"><figcaption><span></span></figcaption></figure><p>【文語譯】</p><p>仁和寺謂隆曉法印之人，悲死者不知其數，每見其首，於額書阿字，使結緣。為知其人數，計四五月兩月，京之中，一條以南，九條以北，京極以西，朱雀以東路畔之頭，總四萬二千三百餘。勿說其前後死者亦多，又，若加河原、白河、西京諸邊地，則不知際限。更勿說七道諸國。</p><p>崇德院御時，或長承時，雖聞有此例，然不知其世之貌。此次於眼前，實屬珍事。</p><p><br></p><p><br></p><p>【九】</p><figure class="image"><img src="https://assets.matters.news/embed/c80579fd-5a8e-4262-9fde-21bc39271ec7.jpeg" data-asset-id="c80579fd-5a8e-4262-9fde-21bc39271ec7" referrerpolicy="no-referrer"><figcaption><span></span></figcaption></figure><p>【文語譯】</p><p>又或於同時，有大地猛震之事，其樣，非世之常。山崩而埋河，海傾而沒陸，土裂而水湧，岩碎而墜谷。航岸之船飄於波間，行道之馬惑足立之処。都城附近，處處所所，堂舍塔廟，無一全者，或崩或倒。塵灰起，如煙盛然。地動家破之音，不異於雷。居家內，則忽潰。若出走，地破裂，無翼而不可飛空。願為龍而乘雲。恐懼之中尤恐者當屬地震。如此猛震者，經時而止，然其餘波，則經時不絕。世人驚恐之地震，無日不震二三十度。過十日二十日，間隔漸遠，或四五度、二三度，或間一日，二三日一度。蓋其餘波應有三月許。</p><p>四大種中，水、火、風常為害，至於大地，不為異變。聞昔或齊衡之時，大地震，東大寺佛御頭落，甚矣，猶不如此度。即，人皆言世事無常，雖聊釋心中之濁，經年累月後，竟無人付餘言表。</p><p><br></p><p>【十】</p><figure class="image"><img src="https://assets.matters.news/embed/d793337d-d150-468d-8d33-be2756bd8e62.jpeg" data-asset-id="d793337d-d150-468d-8d33-be2756bd8e62" referrerpolicy="no-referrer"><figcaption><span></span></figcaption></figure><p>【文語譯】</p><p>世中艱辛，吾身及栖所之徒然，均如是。勿說據時隨身惱心之事，舉不勝計。若己身不入流，傍於權門者，縱有悅事，而不能大樂。嘆切之時，亦無放聲而泣。進退不安。起居恐慄之貌，如雀之鷹近巢者。若貧者居富家之鄰，朝夕恥其陋姿，阿諛出入。見妻子、僮僕羨之顏，聞福家蔑之氣色，心動於念，時時不安。</p><p>若居狹地，近處火起時，無逃其災。若居邊地，往返煩多，盜賊之難甚。又，有勢者，貪慾深，獨身者見輕於人。有財則恐多，貧則恨切。賴人，則身為他物，悲人，則心使於恩愛。隨世者身苦，不隨者似狂。</p><p>占何所，為何事，可使此身暫宿，令心暫息。</p><p>【真字本】</p><p>倩思於此事，有家有燒失怖，有妻子有心不隨恨。有寳有盜人憚，有田畠有就公危。都思隨高人，勵隨下人。凡無安事。何就宿此身。</p><p><br></p><p>【十一】</p><figure class="image"><img src="https://assets.matters.news/embed/80b90182-5993-4c2c-8113-da441875d8fe.jpeg" data-asset-id="80b90182-5993-4c2c-8113-da441875d8fe" referrerpolicy="no-referrer"><figcaption><span></span></figcaption></figure><p>【文語譯】</p><p>我承父方祖母之家，久住彼處。其後緣欠身衰，思念紛繁，終不得留。至三十餘，隨心而結一庵。是庵並於昔日住居，十分之一也。僅構居屋，不及細飾。雖築垣但無力建門，以竹為柱，宿車。每雪降風吹，並非無險，地近河原，水難深刻，亦恐盜賊之亂。念濁世而過，惱心之事，三十餘年矣。其間，時逢曲折，自悟短運。於是，迎五十之春而出家背世。原無妻子，無難捨親緣。身無官祿，為何留執乎？空臥於大原山之雲，又經五度春秋。</p><p>於此，及六十命如露消，又結末葉之宿。所謂如旅人造一夜之宿，老蠶營繭。並比中年栖処，又不及百分之一。贅言不盡之間，歲歲齡高，每每居狹。其家之貌，不似世常。廣僅方丈，高七尺之内。思無定所，故非占地而造。組土台，葺粗茅，縫以鈎連之。為若有不遂心事，易於外移築。改築時，煩事幾許？積物僅二兩。車力報酬外，更無他費。</p><p>【真字本】</p><p>爰我深溪頭靜林間方丈結草庵。立竹柱，以苅萱葺，以松葉圍，古木皮敷物。</p><p>造此庵殊更工不雇，自結堪。又任心遷爰欲去，無惜難。</p><p><br></p><p>【十二】</p><figure class="image"><img src="https://assets.matters.news/embed/689e090d-7aff-43f2-b23f-ad76b19c1659.jpeg" data-asset-id="689e090d-7aff-43f2-b23f-ad76b19c1659" referrerpolicy="no-referrer"><figcaption><span></span></figcaption></figure><p>【文語譯】</p><p>今，隱跡於日野山之奧処，後於東建庇三尺餘，為折柴燒柴之便。南敷竹簀。於其西作神龕，靠北立障子，安阿彌陀繪像，旁畫普賢，前置法花經。東端敷蕨穗，作夜床。西南以竹構釣棚，置三合黑皮籠，即入如和歌、管弦、往生要集之抄物。其傍琴、琵琶各立一張，所謂折琴、繼琵琶是也。假宿之庵之貌，如此。</p><p>若言此處之樣，南有筧，立岩儲水。近林木，不乏細枝可拾。名謂音羽山，叢蔓埋跡。谷雖繁茂，可觀西方，觀念之便，并非全無。</p><p>【真字本】</p><p>東北角五尺計柴折燒所。傍湛筧水。東南角五尺蕨敷，夜寢床，暖寒霜夜身，西南角窗明，立竹編戶。守西山之端朋。西北角五尺竹簀子敷。安置阿彌陀之畫像。傍構於鈎棚，如往生要文集文少少置。</p><p><br></p><p>【十三】</p><figure class="image"><img src="https://assets.matters.news/embed/676595e7-b0cc-4810-b899-0fcc37e2696e.jpeg" data-asset-id="676595e7-b0cc-4810-b899-0fcc37e2696e" referrerpolicy="no-referrer"><figcaption><span></span></figcaption></figure><p>【文語譯】</p><p>春觀藤浪，如紫雲，盛於西方。夏聞郭公，每語時，如契死出之山路。秋蜩聲滿耳，聞似悲空蟬之世。冬憐雪，積消之貌，可喻罪障。</p><p>若倦於念佛，讀經不專，則自休自怠。無人妨，亦無人可恥。非殊勝修無言之行，獨居，可修口業。并不必守禁戒，本無境界，何破乎。若朝時身寄舟跡白波，眺屋前行交之船，盜滿沙彌之風情。若桂葉風鳴之夕，思遣潯陽之江，習源都督之行。若有餘興，屢以秋風樂和松風，操流泉之曲和水之音。藝是拙，非悅人耳，獨調獨詠，止養自情。</p><p>【真字本】</p><p>待得春鶯聲而聞鸚鵡囀，夏松懸藤次紫雲妝而懷敷，秋無隈月影滿月尊容相像，冬嵐迷紅葉葉不常世之樣也。</p><p>心念佛手取經卷，妨無人。嬾自息自懈可恥無人。心勇又始。</p><p>殊更不無言，獨居無告言葉。不守堅禁戒，無境界付何乎破。</p><p><br></p><p>【十四】</p><figure class="image"><img src="https://assets.matters.news/embed/f5b877b7-710a-40c3-90d3-833ec7adf830.jpeg" data-asset-id="f5b877b7-710a-40c3-90d3-833ec7adf830" referrerpolicy="no-referrer"><figcaption><span></span></figcaption></figure><p>【文語譯】</p><p>又，麓有一柴庵，即山守居所。彼処有小童，時來相訪。若徒然之時，以伴游行。彼十歲，此六十，其齡雖殊，慰心則同。或拔茅花，采磐梨，捥零余子，摘芹。或至山裾田居，拾落穗，作穗組。若晴朗，則攀峰，遙望故鄉之空。觀木幡山，伏見之鄉，鳥羽，羽東師。勝地無主，慰心無礙。無煩於步，心至遠處時，自此連峰越炭山，過笠取，或詣石間，或拜石山。若又分粟津之原，憑蟬歌之翁跡。渡田上河，訪猿丸大夫之墓。歸時，時時狩櫻，求紅葉，折蕨，拾木之實，且奉於佛，且作土產遺家。</p><p>若夜靜，則以窗月懷故人，因猿聲濕袖。叢螢亂遠處槙之篝火。曉雨自似吹木葉之嵐。聞山鳥孤鳴，疑為父母。習山鹿之近，知人世之遠。或又興炭火，為老身寤寢之友。非險山，則憐梟聲，山中景氣，四時無盡。況，為深思深知之人，更不限於此。</p><p><br></p><p>【十五】</p><figure class="image"><img src="https://assets.matters.news/embed/02480bdc-6e67-42da-babc-18ba0518a9ef.jpeg" data-asset-id="02480bdc-6e67-42da-babc-18ba0518a9ef" referrerpolicy="no-referrer"><figcaption><span></span></figcaption></figure><p>【文語譯】</p><p>蓋，初居此所，以爲一時，今既經五年。假居之庵亦漸成故鄉，簷上朽葉深，台前苔塞。因事之便聞都城事，知自籠居此山後，貴人多隱（薨）。更，不入流之類，不可盡知。每度火起而毀之家，又幾何？但止假居之庵，閑而無恐。雖狹，有夜臥之床，晝居之座。宿一身無不足。寄居好小貝，是因知身也。雎居於荒磯，即恐人故也。吾，亦，如是。知身知世，則無欲，不趨。但期靜，樂無憂。</p><p>總，世人造栖処之習，未必為己。或為妻子，眷屬造，或為親昵，朋友造，或為主君，師匠甚為財寶，牛馬造。吾今為己結庵，非為人造。問故如何，今世之習，此身之狀，無人可伴，無奴可賴。縱廣造，宿誰居誰？</p><p>【真字本】</p><p>雖少程，宿一身不狹。縱寬，誰宿，置何物。</p><p><br></p><p>【十六】</p><figure class="image"><img src="https://assets.matters.news/embed/725e0fb9-e505-48f8-a104-e246ce69d3a9.jpeg" data-asset-id="725e0fb9-e505-48f8-a104-e246ce69d3a9" referrerpolicy="no-referrer"><figcaption><span></span></figcaption></figure><p>【文語譯】</p><p>夫，人之友者，尊富先親。未必愛有情與淳者。但不如以絲竹，花月為友。人之奴者，賞罰甚，恩顧厚者爲先，更不欲慈憐與穩靜者。但不及以吾身為奴婢。若問如何為奴婢，若有應為之事，即使己身。雖無不懈，較從人顧人安也。若有應步之事，則自步。雖苦，不如馬，鞍，牛，車惱心。今分一身而為二用。手之奴，足之乘，能適我心。因知身心之苦，苦時休，專時使。雖使，不過度。雖倦，心不動。況，常步常作，可養性也。何徒休。惱人，罪業也。如何可借他力？</p><p>【真字本】</p><p>有可必成則使己身，不懶共，隨人從顧人安。有可行事自步。馬鞍牛車自惱心，今分一身成二用。手奴足駕也。叶是能我心。苦時休，勇時仕。使不痛，不莊於嬾。 </p><p><br></p><p>【十七】</p><figure class="image"><img src="https://assets.matters.news/embed/a54e6112-f1e7-4f77-ab5f-0544bca794f4.jpeg" data-asset-id="a54e6112-f1e7-4f77-ab5f-0544bca794f4" referrerpolicy="no-referrer"><figcaption><span></span></figcaption></figure><p>【文語譯】</p><p>衣食之類，又同。藤衣麻衾，從得者，隱肌，野邊之菊，峰木之實，僅續命也。因不與人往，亦無悔於身恥。因糧乏，甘於粗疏果報。此樂者，非對富人而言，只取吾身一人，擬昔今耳。</p><p>夫三界只一心，心若不安，象馬，七珍亦無益，宮殿，樓閣亦無望。今寂寂住所，一間之庵，自愛之。自出於都時，雖恥身如乞丐，歸來居此時，則憐他人馳於俗塵之事。若人疑此言之事，則觀魚鳥之樣。魚不飽水，非魚則不知其心。鳥樂於林，非鳥則不知其心。閑居之氣味亦同，不住而誰悟？</p><p><br></p><p>【真字本】</p><p>澤根芹就有峰菓繼命，隨得麻單衣藤衣藏膚。強惜不命，不思糧之盡於愁。無悔不人雑身恥姿。</p><p>方丈栖樂如此，何樣之事，非對富人噵。只取我身一無心引，原憲百綴。顔子思一瓢之跡計也。若是思疑，見魚與鳥樣。魚者不飽水，鳥者愛林，非魚不知水能心。不鳥不知其林願趣。</p><p><br></p><p>【十八】</p><figure class="image"><img src="https://assets.matters.news/embed/c7ba86fb-712d-42db-bae5-b87077e7db0f.jpeg" data-asset-id="c7ba86fb-712d-42db-bae5-b87077e7db0f" referrerpolicy="no-referrer"><figcaption><span></span></figcaption></figure><p>【文語譯】</p><p>抑，一期之月傾，餘算近山之端。忽向三途之暗。佛所教之趣，凡事無執心也。今愛草庵，著於閑寂，亦咎亦障。如何耽不要之樂，度可惜之時？靜曉時，思念此理，自問心曰，遁世交於山林，乃修心行道也。然，汝姿為聖人，心染濁俗。栖所雖仿净名居士之跡，所持者，甚不及周利槃特之行。若是貧賤之報自惱，亦或妄心之至而狂。其時，心更無答，其傍，使舌根申兩三遍不請阿彌陀佛而已。</p><p>於時，建曆二年，彌生之晦，桑門蓮胤，於外山之庵，記之。</p>  
</div>
            