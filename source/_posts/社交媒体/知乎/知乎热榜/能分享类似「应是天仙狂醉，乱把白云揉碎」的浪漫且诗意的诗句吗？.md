
---
title: '能分享类似「应是天仙狂醉，乱把白云揉碎」的浪漫且诗意的诗句吗？'
categories: 
 - 社交媒体
 - 知乎
 - 知乎热榜
headimg: 'https://picsum.photos/400/300?random=9356'
author: 知乎
comments: false
date: Sat, 23 Oct 2021 05:33:06 GMT
thumbnail: 'https://picsum.photos/400/300?random=9356'
---

<div>   
聂飞琼的回答<br><br><p>月化五白龙，翻飞凌九天。胡沙惊北海，电扫洛阳川。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26013" class=" wrap external" target="_blank" rel="nofollow noreferrer">在水军宴赠幕府诸侍</a>御）》）</p><p>西上太白峰，夕阳穷登攀。太白与我语，为我开天关。愿乘泠风去，直出浮云间。（李白《登太白峰》）</p><p>云行信长风，飒若羽翼生。攀崖上日观，伏槛窥东溟。海色动远山，天鸡已先鸣。银台出倒景，白浪翻长鲸。安得不死药，高飞向蓬瀛。（李白《游泰山》其四）</p><p>万里浮云卷碧山，青天中道流孤月。孤月沧浪河汉清，北斗错落长庚明。怀余对酒夜霜白，玉床金井水峥嵘。人生飘忽百年内，且须酣畅万古情。（李白《答<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26259" class=" wrap external" target="_blank" rel="nofollow noreferrer">王十二寒夜独酌有</a>怀》）</p><p>盘白石兮坐素月，琴松风兮寂万壑。望不见兮心氛氲，萝冥冥兮霰纷纷。水横洞以下渌，波小声而上闻。虎啸谷而生风，龙藏溪而吐云。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26167" class=" wrap external" target="_blank" rel="nofollow noreferrer">鸣皋歌送岑徵君</a>》）</p><p>远烟空翠时明灭，白鸥历乱长飞雪。红泥亭子赤阑干，碧流环转青锦湍。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26415" class=" wrap external" target="_blank" rel="nofollow noreferrer">鲁郡尧祠送窦明府薄华还西京</a>》）</p><p>我游东亭不见君，沙上行将白鹭群。白鹭行时散飞去，又如雪点青山云。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26144" class=" wrap external" target="_blank" rel="nofollow noreferrer">泾溪东亭寄郑少府谔</a>》）</p><p>云卷天地开，波连浙西大。乱流新安口，北指严光濑。钓台碧云中，邈与苍岭对。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26274" class=" wrap external" target="_blank" rel="nofollow noreferrer">送王屋山人魏万还王屋</a>》）</p><p>送君登黄山，长啸倚天梯。小舟若凫雁，大舟若鲸鲵。开帆散长风，舒卷与云齐。日入牛渚晦，苍然夕烟迷。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26401" class=" wrap external" target="_blank" rel="nofollow noreferrer">登黄山凌歊台送族弟溧阳尉济充泛舟赴华阴</a>）》）</p><p>春华沧江月，秋色碧海云。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26307" class=" wrap external" target="_blank" rel="nofollow noreferrer">闻丹丘子于城北营石门幽居中有高凤遗迹仆离群远怀亦有栖遁之志因叙旧以寄之</a>》）</p><p>花将色不染，水与心俱闲。一坐度小劫，观空天地间。（李白《<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D25700" class=" wrap external" target="_blank" rel="nofollow noreferrer">同族侄评事黯游昌禅师山池二首</a>》</p><p>襟前林壑敛暝色，袖上云霞收夕霏。（《酬<a href="http://link.zhihu.com/?target=https%3A//sou-yun.cn/Query.aspx%3Ftype%3Dpoem1%26id%3D26443" class=" wrap external" target="_blank" rel="nofollow noreferrer">殷明佐见赠五云裘歌</a>》）</p>  
</div>
            