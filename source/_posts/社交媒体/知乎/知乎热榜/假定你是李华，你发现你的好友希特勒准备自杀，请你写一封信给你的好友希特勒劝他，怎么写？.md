
---
title: '假定你是李华，你发现你的好友希特勒准备自杀，请你写一封信给你的好友希特勒劝他，怎么写？'
categories: 
 - 社交媒体
 - 知乎
 - 知乎热榜
headimg: 'https://picsum.photos/400/300?random=7722'
author: 知乎
comments: false
date: Fri, 28 Jan 2022 09:57:50 GMT
thumbnail: 'https://picsum.photos/400/300?random=7722'
---

<div>   
曹力科的回答<br><br><p data-pid="Lw7fsC_t">李华顿首阿道夫足下：</p><p data-pid="5w1Ir5jk">无恙，幸甚，幸甚！元首勇冠三军，才为世出，弃燕雀之小志，慕鸿鹄以高翔！昔因机变化，遭遇明时，立功立事，开国称孤。朱轮华毂，拥旄万里，何其壮也！如何一旦为奔亡之虏，闻鸣镝而股战，对穹庐以屈膝，又何劣邪！</p><p data-pid="GPvb4WfF">寻君去就之际，非有他故，直以不能内审诸己，外受流言，沈迷猖蹶，以至于此。圣朝赦罪责功，弃瑕录用，推赤心于天下，安反侧于万物。元首之所知，不假仆一二谈也。朱鲔涉血于友于，张绣剚刃於爱子，汉主不以为疑，魏君待之若旧。况元首无昔人之罪，而勋重于当世！夫迷途知返，往哲是与，不远而复，先典攸高。主上屈法申恩，吞舟是漏；元首松柏不剪，亲戚安居，高台未倾，爱妾尚在；悠悠尔心，亦何可言！今功臣名将，雁行有序，佩紫怀黄，赞帷幄之谋，乘轺建节，奉疆埸之任，并刑马作誓，传之子孙。元首独靦颜借命，驱驰毡裘之长，宁不哀哉！</p><p data-pid="gqnAIr9v">夫以慕容超之强，身送东市；姚泓之盛，面缚西都。故知霜露所均，不育异类；姬汉旧邦，无取杂种。北虏僭盗中原，多历年所，恶积祸盈，理至燋烂。况伪孽昏狡，自相夷戮，部落携离，酋豪猜贰。方当系颈蛮邸，悬首藁街，而元首鱼游於沸鼎之中，燕巢於飞幕之上，不亦惑乎？</p><p data-pid="CQKXAxHY">暮春三月，江南草长，杂花生树，群莺乱飞。见故国之旗鼓，感平生于畴日，抚弦登陴，岂不怆悢！</p><p data-pid="BMT0oU-m">所以廉公之思赵将，吴子之泣西河，人之情也，元首独无情哉？想早励良规，自求多福。</p><p data-pid="6Gp7Z9j3">当今陛下盛明，天下安乐。白环西献，楛矢东来；夜郎滇池，解辫请职；朝鲜昌海，蹶角受化。唯北狄野心，掘强沙塞之间，欲延岁月之命耳！中军临川殿下，明德茂亲，揔兹戎重，吊民洛汭，伐罪秦中，若遂不改，方思仆言。聊布往怀，君其详之。</p><p><br></p><p data-pid="ry6Ruz-f">李华顿首。</p>  
</div>
            