
---
title: '秋天来了，有什么动人的诗句分享吗？'
categories: 
 - 社交媒体
 - 知乎
 - 知乎热榜
headimg: 'https://pic1.zhimg.com/v2-3745b923b9d2cfd03e069efc77e87241_1440w.jpg'
author: 知乎
comments: false
date: Sun, 03 Oct 2021 01:50:37 GMT
thumbnail: 'https://pic1.zhimg.com/v2-3745b923b9d2cfd03e069efc77e87241_1440w.jpg'
---

<div>   
写诗的小静静的回答<br><br><p>菩萨蛮·携猫午睡</p><p><br></p><p>携猫拥被眠方熟，不辞两髀皆生肉。</p><p>梦里暑风微，已添秋后肥。</p><p>醒来方日午，缱绻任轻撸。</p><p>凭尔有闲愁，闲愁于此休。</p><p><br></p><p><br></p><p>秋日偶得</p><p>俗人身世少惊涛，但看流光逐日消。</p><p>渌水晴花真有限，秋风又至济安桥。</p><p><br></p><p><br></p><p>立秋夜闻琴</p><p>琴丝蛩响意稍通，已拨浮葭管内风。</p><p>十指五声秋信早，诗从今夜写梧桐。</p><p><br></p><p><br></p><p>辛丑立秋步诗弟纳兰韵</p><p>南风吹木几时黄，明灭星河卧后长。</p><p>一部乱蛙声未断，人间今夜亦知凉。</p><p><br></p><p><br></p><p>辛丑七月十二夜雨</p><p>一涤无聊今夏尘，翻知无喜亦无嗔。</p><p>不知明日能晴否，窗下偷声问鲁人。</p><p><br></p><p><br></p><p>流星</p><p>十万光年一刹中，长风携过曙河东。</p><p>灵心暂得藏怀袖，使我今宵梦不空。</p><p><br></p><p><br></p><p>咏项羽</p><p>骓不逝兮叹末途，千金劳换此头颅。</p><p>故人若向黄泉见，须讶铮铮骨未枯。</p><p><br></p><p><br></p><p>咏霍去病</p><p>祁连北进逐惊飙，白刃轻身万里遥。</p><p>直取狼胥三世下，胡儿犹惧霍嫖姚。</p><p><br></p><p><br></p><p>狼居胥怀古</p><p>狼胥山下几平胡，欲画匈奴入汉图，</p><p>漠北如弓千古月，兴亡照尽影还孤。</p><p><br></p><p><br></p><p>草原之夜</p><p>风过焉支入夜凉，星河下露湿毡房。</p><p>空原独树摇青盖，平野荒茅隠白羊。</p><p><br></p><p><br></p><p>微山辛丑七月半</p><p>梁静</p><p>舟楫相将入乱蛙，蝉声飘落去天涯。</p><p>月明水冷秋风老，落尽荷花开蓼花。</p><p><br></p><p><br></p><p>立秋后犹三十三度</p><p>日转知时短，星攒岁未穷。</p><p>暑风犹在木，何事落梧桐。</p><p><br></p><p><br></p><p>秋夜</p><p>书卷初凉后，蛙声似问年。</p><p>今宵知暑气，不在枕衾边。</p><p><br></p><p>清平乐·感事赠众诗友</p><p>秋天午后，花落莲蓬瘦。雨动风来当洗垢。莫使韶光生锈。</p><p>山人此乐谁陶？座中鸿雁相招。何惧邪风未已，江湖一再生潮。</p><p><br></p><p><br></p><p>生查子</p><p>秋半不言秋，秋自催人懒。</p><p>屋内渐生凉，屋外余光暖。</p><p>影带午风长，日逐黄昏短。</p><p>心事若蜻蜓，飞去知情浅。</p><p><br></p><p><br></p><p>辛丑秋分</p><p>月半惊秋半，催诗未有诗。</p><p>莲房浮水老，菊蕊弄晴迟。</p><p>猫拥膝头雪，风摇竹外枝。</p><p>快携云影去，休向鬓边移。</p><p><br></p><p><br></p><p>糖葫芦</p><p>何处得良果，猩红色已嘉。</p><p>当炉熬石蜜，攀竹串山楂。</p><p>初嚼通秦雪，欣尝荐蜀茶。</p><p>将君拼世味，世味薄于纱。</p><p><br></p><p><br></p><p>辛丑八月十八夜书</p><p>得意轻狂失意难，狂夫得失固相攒。</p><p>文章解俗能消日，恩怨犹多不肯寒。</p><p>究竟江湖终独步，岂因风雨坐长叹。</p><p>今宵清净非容易，且放眉间一字宽。</p><p><br></p><p><br></p><p>鹧鸪天</p><p>爱惜鵷雏翅欲伸，岂因腐鼠共鸱论。自宜积厚多勤业，未必流光总负人。</p><p>冰雪质，岁寒身。白圭无玷笋成筠。此间一世声名累，他日千秋纸上尘。</p><p><br></p><p><br></p><p>忆秦娥</p><p>秋漠漠。姮娥清瘦罗衫薄。罗衫薄。长生宫殿，广寒寥寞。</p><p>仙山桂子香盈阁。摇风一夜吹愁落。吹愁落。饮残杯尽，把红尘绰。</p><p><br></p><p><br></p><p>行香子·侍熊老登滕王阁</p><p>开尽芙蓉，摇落梧桐。登楼处、雁去无踪。欲寻前事，前事都空。只风难止，雨难住，意难重。</p><p>青山识趣，澄波无赖，待衔杯，饮尽愁浓。今宵人散，来日花红。向偶然时，偶然处，偶然逢。</p><p><br></p><p><br></p><p>定风波·感孟晚舟</p><p>行有同侪勇不孤，自教鸱雀恨无如。虽万千人吾往矣。风起。岂因避溺入山隅。</p><p>谣诼几曾伤绿鬓。须信。有闲人处有江湖。</p><p>半壁星河参满月。趋谒。满川风雨走惊鱼。</p><p><br></p><p><br></p><p>浣溪沙</p><p>闲把情怀聊自充。惟惊秋色几时空。蒹葭流水不相逢。</p><p>定有凡花初识月，相邀今夜好吹风。风来尘绰去无踪。</p><p><br></p><p><br></p><p>浪淘沙·中秋望月</p><p>秋水映联翩。皓魄清圆。同来珍重好婵娟。风入广寒摇桂子，花落人闲。</p><p>容易莫轻捐。夜夜年年。好携佳梦到人间。寥落中宵君惜我，影只形单。</p><p><br></p><p><br></p><p>鹧鸪天·致妒妇</p><p>熬肚煎肠作粉丝。发文未毕尔先知。日呼静静三千遍，梦呓幽幽十二时。</p><p>翻照片，考修辞。朝朝暮暮似相思。算来与尔相知短，何事偏偏为我痴。</p><p><br></p><p><br></p><p>月</p><p>观事无聊观月亲，江湖相伴到如今。</p><p>何当煎尔成良药，治愈人间好妒心。</p><p><br></p><figure data-size="normal"><img src="https://pic1.zhimg.com/v2-3745b923b9d2cfd03e069efc77e87241_1440w.jpg" data-rawwidth="500" data-rawheight="273" data-size="normal" class="origin_image zh-lightbox-thumb" data-original="https://pic1.zhimg.com/v2-3745b923b9d2cfd03e069efc77e87241_r.jpg" referrerpolicy="no-referrer"></figure><p></p>  
</div>
            