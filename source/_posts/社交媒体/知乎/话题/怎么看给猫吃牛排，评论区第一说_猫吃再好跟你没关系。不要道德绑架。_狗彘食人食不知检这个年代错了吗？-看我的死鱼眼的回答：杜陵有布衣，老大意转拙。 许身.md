
---
title: '怎么看给猫吃牛排，评论区第一说_猫吃再好跟你没关系。不要道德绑架。_狗彘食人食不知检这个年代错了吗？-看我的死鱼眼的回答：杜陵有布衣，老大意转拙。 许身...'
categories: 
 - 社交媒体
 - 知乎
 - 话题
headimg: 'https://picsum.photos/400/300?random=132'
author: 知乎
comments: false
date: Mon, 17 Jan 2022 14:58:33 GMT
thumbnail: 'https://picsum.photos/400/300?random=132'
---

<div>   
<strong>怎么看给猫吃牛排，评论区第一说“猫吃再好跟你没关系。不要道德绑架。”狗彘食人食不知检这个年代错了吗？</strong><br>看我的死鱼眼的回答<br><p data-pid="CLNHfEaE">杜陵有布衣，老大意转拙。</p><p data-pid="2OA6wO_X">许身一何愚，窃比稷与契。</p><p data-pid="3EtEM1jx">居然成濩落，白首甘契阔。</p><p data-pid="IeLSK9sM">盖棺事则已，此志常觊豁。</p><p data-pid="IpTxj9vZ">穷年忧黎元，叹息肠内热。</p><p data-pid="OFt9c6Vh">取笑同学翁，浩歌弥激烈。</p><p data-pid="VWyULaSH">非无江海志，潇洒送日月。</p><p data-pid="1ODh8y_v">生逢尧舜君，不忍便永诀。</p><p data-pid="lhooVRUA">当今廊庙具，构厦岂云缺。</p><p data-pid="bE8zKWPh">葵藿倾太阳，物性固难夺。</p><p data-pid="j5RBjOLQ">顾惟蝼蚁辈，但自求其穴。</p><p data-pid="32cTk72w">胡为慕大鲸，辄拟偃溟渤。</p><p data-pid="8xcyDWYo">以兹悟生理，独耻事干谒。</p><p data-pid="6fwB5-Y_">兀兀遂至今，忍为尘埃没。</p><p data-pid="TwsTZLlU">终愧巢与由，未能易其节。</p><p data-pid="oKVTMlIe">沈饮聊自谴，放歌破愁绝。</p><p data-pid="fh7n2M-M">岁暮百草零，疾风高冈裂。</p><p data-pid="qeezXb1r">天衢阴峥嵘，客子中夜发。</p><p data-pid="3l5DaiVg">霜严衣带断，指直不得结。</p><p data-pid="0QA4C5cL">凌晨过骊山，御榻在嵽嵲。</p><p data-pid="qaJcoKX1">蚩尤塞寒空，蹴蹋崖谷滑。</p><p data-pid="5ofXasRz">瑶池气郁律，羽林相摩戛。</p><p data-pid="hmoT-pTo">君臣留欢娱，乐动殷胶葛。</p><p data-pid="AERWiply">赐浴皆长缨，与宴非短褐。</p><p data-pid="dsXUh47q">彤庭所分帛，本自寒女出。</p><p data-pid="jv0KiVCw">鞭挞其夫家，聚敛贡城阙。</p><p data-pid="VPDSN1zO">圣人筐篚恩，实欲邦国活。</p><p data-pid="gRqCP4IJ">臣如忽至理，君岂弃此物。</p><p data-pid="L-gFjAuD">多士盈朝廷，仁者宜战栗。</p><p data-pid="cs5O0RqK">况闻内金盘，尽在卫霍室。</p><p data-pid="7Qi1G9nq">中堂有神仙，烟雾蒙玉质。</p><p data-pid="2BZpKGbc">煖客貂鼠裘，悲管逐清瑟。</p><p data-pid="7HSHURp0">劝客驼蹄羹，霜橙压香橘。</p><p data-pid="jIg-dhTe"><b>朱门酒肉臭</b>，路有冻死骨。</p><p data-pid="maVWMenp">荣枯咫尺异，惆怅难再述。</p><p data-pid="KFXCTVl6">北辕就泾渭，官渡又改辙。</p><p data-pid="w_QgI53A">群冰从西下，极目高崒兀。</p><p data-pid="bJH1wvo8">疑是崆峒来，恐触天柱折。</p><p data-pid="uh8RHr2I">河梁幸未坼，枝撑声窸窣。</p><p data-pid="r9V--fkK">行李相攀援，川广不可越。</p><p data-pid="qK_X-vIo">老妻寄异县，十口隔风雪。</p><p data-pid="FxP4ZCOp">谁能久不顾，庶往共饥渴。</p><p data-pid="oZ3l35iN">入门闻号咷，幼子饿已卒。</p><p data-pid="wIuUOIBh">吾宁舍一哀，里巷亦呜咽。</p><p data-pid="palV6VlO">所愧为人父，无食致夭折。</p><p data-pid="eVNr6Okk">岂知秋禾登，贫窭有仓卒。</p><p data-pid="Uu_8Igc_">生常免租税，名不隶征伐。</p><p data-pid="2oZMwmbA">抚迹犹酸辛，平人固骚屑。</p><p data-pid="9ZkIUzqC">默思失业徒，因念远戍卒。</p><p data-pid="ybNX3Fen">忧端齐终南，澒洞不可掇。</p><p data-pid="kEw5TiVp"><br>-----------</p><p data-pid="_aB7T6x_"><br>杜甫也是在道德绑架富贵人家咯。</p>  
</div>
            