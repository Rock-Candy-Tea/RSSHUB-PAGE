
---
title: '宠物墓地一平方米可达 4 万元，逼近京郊房价，经营方普遍不具备相关资质。你会给宠物购买墓地吗？-荣翼Fly的回答：王曰：_寡人之过一至此乎！为之奈何？_优孟...'
categories: 
 - 社交媒体
 - 知乎
 - 话题
headimg: 'https://picsum.photos/400/300?random=2603'
author: 知乎
comments: false
date: Fri, 13 Aug 2021 06:54:34 GMT
thumbnail: 'https://picsum.photos/400/300?random=2603'
---

<div>   
<strong>宠物墓地一平方米可达 4 万元，逼近京郊房价，经营方普遍不具备相关资质。你会给宠物购买墓地吗？</strong><br>荣翼Fly的回答<br><p>优孟哭马<br>出自 《史记·滑稽列传》原文：<br>优孟，故楚之乐人也。长八尺，多辩，常以谈笑讽谏。<br>楚庄王之时，有所爱马，衣以文绣，置之华屋之下，席以露床，啖以枣脯。马病肥死，使群臣丧之，欲以棺椁大夫礼葬之。左右争之，以为不可。王下令曰：“有敢以马谏者，罪致死。”<br>优孟闻之，入殿门，仰天大哭。王惊而问其故。<br>优孟曰：“马者王之所爱也，以楚国堂堂之大，何求不得，而以大夫礼葬之，薄，请以人君礼葬之。”<br>王曰：“何如？”对曰：“臣请以雕玉为棺，文梓为椁，楩、枫、豫章为题凑，发甲卒为穿圹，老弱负土， 齐、赵陪位于前，韩、魏翼卫其后，庙食大牢，奉以万户之邑。诸侯闻之，皆知大王贱人而贵马也。”<br>王曰：“寡人之过一至此乎！为之奈何？”优孟曰：“请大王以六畜葬之。以垄灶为椁，铜历为棺， 赍以姜枣，荐以木兰，祭以粳稻，衣以火光，葬之于人腹肠。” 于是王乃使以马属太官，无令天下久闻<br><br><br><br><br><br><br></p>  
</div>
            