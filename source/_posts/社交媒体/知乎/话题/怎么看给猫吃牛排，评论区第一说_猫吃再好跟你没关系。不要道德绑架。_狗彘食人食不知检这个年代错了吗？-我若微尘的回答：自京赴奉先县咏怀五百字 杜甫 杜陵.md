
---
title: '怎么看给猫吃牛排，评论区第一说_猫吃再好跟你没关系。不要道德绑架。_狗彘食人食不知检这个年代错了吗？-我若微尘的回答：自京赴奉先县咏怀五百字 杜甫 杜陵...'
categories: 
 - 社交媒体
 - 知乎
 - 话题
headimg: 'https://picsum.photos/400/300?random=6581'
author: 知乎
comments: false
date: Sun, 11 Sep 2022 06:00:11 GMT
thumbnail: 'https://picsum.photos/400/300?random=6581'
---

<div>   
<strong>怎么看给猫吃牛排，评论区第一说“猫吃再好跟你没关系。不要道德绑架。”狗彘食人食不知检这个年代错了吗？</strong><br>我若微尘的回答<br><p data-pid="QnWHPp0K">自京赴奉先县咏怀五百字</p><p data-pid="XTR9pyJo">杜甫</p><p data-pid="ISGTHsRR">杜陵有布衣，老大意转拙。</p><p data-pid="IrkhGkU6">许身一何愚！窃比稷与契。</p><p data-pid="RN7CruAX">居然成瓠落，白首甘契阔。</p><p data-pid="4Quvuw2H">盖棺事则已，此志常觊豁。</p><p data-pid="9PQkYcL_">穷年忧黎元，叹息肠内热。</p><p data-pid="nbZJtsd0">取笑同学瓮，浩歌弥激烈。</p><p data-pid="FTc61axo">非无江海志，潇洒送日月；</p><p data-pid="g5XV36HT">生逢尧舜君，不忍便永诀。</p><p data-pid="X-YXubq2">当今廊庙具，构厦岂云缺？</p><p data-pid="cKvIMdeE">葵藿倾太阳，物性固难夺。</p><p data-pid="GkPZrvtr">顾惟蝼蚁辈，但自求其穴；</p><p data-pid="oVj2p1g9">胡为慕大鲸，辄拟偃溟渤？</p><p data-pid="RlZw_1-M">以兹误生理，独耻事干谒。</p><p data-pid="Rg29hwsJ">兀兀遂至今，忍为尘埃没？</p><p data-pid="VFGeJWI1">终愧巢与由，未能易其节。</p><p data-pid="Wr2Ebeso">沉饮聊自适，放歌破愁绝。</p><p data-pid="WcmdyFnj">岁暮百草零，疾风高冈裂。</p><p data-pid="wCYUR6mQ">天衢阴峥嵘，客子中夜发。</p><p data-pid="BoEmgT_b">霜严衣带断，指直不能结。</p><p data-pid="QD8dYlbw">凌晨过骊山，御榻在嵽蹑。</p><p data-pid="A6ChJFj9">蚩尤塞寒空，蹴蹋崖谷滑。</p><p data-pid="4RelZp9z">瑶池气郁律，羽林相摩戛。</p><p data-pid="Jj2JnhtC">君臣留欢娱，乐动殷胶葛。</p><p data-pid="M9RgHJWQ">赐浴皆长缨，与宴非短褐。</p><p data-pid="KlaKxxZE">彤庭所分帛，本自寒女出。</p><p data-pid="VfoFfik_">鞭挞其夫家，聚敛贡城阙。</p><p data-pid="zfGQSWx5">圣人筐篚恩，实欲邦国活。</p><p data-pid="EdQfHA-D">臣如忽至理，君岂弃此物？</p><p data-pid="FWGzxzA2">多士盈朝廷，仁者宜战栗！</p><p data-pid="7hMf7G4I">况闻内金盘，尽在卫霍室。</p><p data-pid="QJfMv0_J">中堂舞神仙，烟雾蒙玉质。</p><p data-pid="jGqZjwNN">暖客貂鼠裘，悲管逐清瑟。</p><p data-pid="CUB3weGl">劝客驼蹄羹，霜橙压香桔。</p><p data-pid="yeIg_fzz"><b><i>朱门酒肉臭，路有冻死骨。</i></b></p><p data-pid="WuwPCpSt">荣枯咫尺异，惆怅难再述。</p><p data-pid="7SmC8Rr3">北辕就泾渭，官渡又改辙。</p><p data-pid="nxpSwvBh">群水从西下，极目高突兀。</p><p data-pid="fVLBbrzi">疑是崆峒来，恐触天柱折。</p><p data-pid="pBZGddzb">河梁幸未坼，枝撑声悉索。</p><p data-pid="lCbfkWHq">行旅相攀援，川广不可越。</p><p data-pid="xIk7agQz">老妻既异县，十口隔风雪。</p><p data-pid="Qj7EzLaT">谁能久不顾？庶往共饥渴。</p><p data-pid="UZFme3ng">入门闻号啕，幼子饥已卒！</p><p data-pid="DtwVie0V">吾宁舍一哀，里巷亦呜咽。</p><p data-pid="HDGiIPUG">所愧为人父，无食致夭折。</p><p data-pid="MOkEhF-S">岂知秋禾登，贫穷有仓卒。</p><p data-pid="sjJRdwJ5">生当免租税，名不隶征伐。</p><p data-pid="KHkLVS5B">抚迹犹酸辛，平人固骚屑。</p><p data-pid="qCHmhoFD">默思失业徒，因念远戍卒。</p><p data-pid="kiRZL7AS">忧端齐终南，鸿洞不可掇。</p><p></p>  
</div>
            